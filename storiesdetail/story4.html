<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta http-equiv="x-ua-compatible" content="ie=edge">
    <title>Pone Pyin Project</title>
    <!-- Font Awesome -->
    <link rel="stylesheet" href="https://use.fontawesome.com/releases/v5.8.2/css/all.css">
    <!-- Bootstrap core CSS -->
    <link href="/css/bootstrap.min.css" rel="stylesheet">
    <!-- Material Design Bootstrap -->
    <link href="/css/mdb.min.css" rel="stylesheet">
    <!-- Your custom styles (optional) -->
    <link href="/css/style.css" rel="stylesheet">
    <link rel="stylesheet" href="/css/custom_css.css">
</head>

<body>

    <!-- Start your project here-->

    <header class="background-primary" id="top">
        <div class="row">
            <div class="col-12">
                <nav class="navbar navbar-expand-lg">
                    <div class="container-fluid">
                        <a href="#" class="navbar-brand text-white" id="logo">PONE PYIN</a>
                        <button class="navbar-toggler" type="button" data-mdb-toggle="collapse"
                            data-mdb-target="#mainNav" aria-controls="mainNav" aria-expanded="false"
                            aria-label="Toggle navigation">
                            <i class="fas fa-bars"></i>
                        </button>
                        <div class="collapse navbar-collapse" id="mainNav">
                            <ul class="navbar-nav" id="left-menu">
                                <li class="nav-item">
                                    <a class="nav-link active text-white pl-3" aria-current="page"
                                        href="/index.html">Home</a>
                                </li>
                                <li class="nav-item">
                                    <a class="nav-link text-white pl-4" href="/stories.html">Stories</a>
                                </li>
                                <li class="nav-item">
                                    <a class="nav-link text-white pl-4" href="/pricing.html">Pricing</a>
                                </li>
                                <li class="nav-item">
                                    <a class="nav-link text-white pl-4" href="/contact-us.html">Contact Dev</a>
                                </li>
                            </ul>
                            <ul class="navbar-nav ml-auto nav-flex-icons" id="right-menu">
                                <li class="nav-item">
                                    <a href="/pricing.html" class="btn btn-outline text-white border-white"
                                        type="button" data-mdb-ripple-color="dark">Subscribe</a>
                                </li>
                                <li class="nav-item">
                                    <a class="nav-link waves-effect waves-light pl-4">
                                        <i class="fab fa-instagram text-white"></i>
                                    </a>
                                </li>
                                <li class="nav-item">
                                    <a class="nav-link waves-effect waves-light pl-4">
                                        <i class="fab fa-twitter text-white"></i>
                                    </a>
                                </li>
                                <li class="nav-item">
                                    <a class="nav-link waves-effect waves-light pl-4">
                                        <i class="fab fa-facebook text-white"></i>
                                    </a>
                                </li>
                                <li class="nav-item">
                                    <a class="nav-link waves-effect waves-light pl-5">
                                        <i class="fas fa-user-alt text-white"></i>
                                    </a>
                                </li>
                            </ul>

                        </div>

                    </div>
                </nav>
            </div>
        </div>
    </header>
    <section>
        <h2 class="storyheader mx-auto my-4">လာဘံမင်းသမီး</h2>
        <p class="px-5">
            
ဟိုးရှေးရှေးတုန်းက တိုင်းပြညိတစ်ပြည်မှာ ဘုရင်တစ်ပါးရှိသတဲ့။ဘုရင်မှာ သား‌တော်တစ်ပါးရှိတယ်။အဲ့ဒီ သား‌တော်လေးဟာ တောကစား အင်မတန်မှ ဝါသနာပါလို့ နေ့တိုင်းတောကစားထွက်သတဲ့။တောကစား အင်မတန်ဝါသနာပါလို့ နေ့တိုင်းတောကစား ထွက်သတဲ့။ တောကစားတယ်ဆိုတာ အမဲလိုက်တာပေါ့။တစ်နေ့ကျတော့ သူ့မယ်တော် မိဖုရားက ပြောသတဲ့။
“သားတော်မောင်၊ အရှေ့၊ အနောက်၊ တောင်၊ မြောက် အရပ်လေးမျက်နှာ ရှိတဲ့အထဲက အရှေ့အရပ်၊ အနောက်အရပ်၊ တောင်အရပ်တို့မှာ သားတော်မောင် သဘောရှိရာကိုသွားပြီး တောကစားပါ၊ သို့သော် မြောက်အရပ်ကိုတော့ မသွားပါလေနဲ့” လို့ တားမြစ် ပြောဆိုသတဲ့။
ဘာကြောင့် ဒီလိုတားမြစ်ပြောဆိုသလဲဆိုတော့ မြောက်အရပ်မှာ “လာဘံ” လို့ခေါ်တဲ့ မင်းသမီးချောလေးတစ်ပါးရှိသတဲ့။ ဒီမင်းသမီးလေးရဲ့ သတင်းကို ကြားရင် မင်းသားလေးဟာ မယ်တော် ခမည်း‌တော် နှစ်ပါးကို ပစ်ထားခဲ့ပြီး မင်းသမီးလေးရှိရာကို ထွက်သွားမှာ စိုးရိမ်လို့ ဒီလို တားမြစ်ပြောဆိုသတဲ့။
ပထမတော့ မင်းသားကလေးဟာ မယ်တော်ရဲ့ စကားကို နားထောင်ပြီးမြောက်အရပ်ကို မသွားဘူးတဲ့။ဒါပေမယ့် တစ်နေ့ကျတော့ သူ့မယ်‌တော် ဟာ မြောက်အရပ်ကို ဘာလို့ မသွားစေချင်တာပါလိမ့်လို့ တွေးမိပြီး သွားချင်၊သိချင်တဲ့စိတ်တွေ ပေါ်လာသတဲ့။ဒါကြောင့် မင်းသားလေးဟာ  လေးကိုထမ်းပြီး မြောက်အရပ်ကို ထွက်သွားပါလေရောတဲ့။တောတစ်ခုထဲကို ရောက်တော့ အခြား တောရိုင်းတိရစ္ဆာန်တွေကို မတွေ့ရဘဲ သစ်ပင်တွေ ပေါ်မှည တဆူဆူ တညံညံနဲ့ အော်မြည်နေကြတဲ့ ကြက်တူရွေးတွေကိုသာ တွေ့ရတော့ မင်းသားလေးက လေးနဲ့ပစ်တာပေါ့။ပစ်တော့ ကြက်တူရွေးတွေ ပျံပြေးကြသတဲ့။ကြက်တူရွေး ရာဇာကြီးတစ်ကောင်သာ ကျန်ရစ်ခဲ့သတဲ့။သူ့နာမည်က “ဟိရာမန်” ဆိုပဲ။
ဟိရာမန် ကြက်တူရွေးက တခြားကြက်တူရွေးတွေ ပြန်ပြေးတာ မြင်တော့ “အသင်တို့၊ မင်းသားက လေးနဲ့ပစ်လို့ ငါ့ကိုချန်ပြီး ‌ပြန်ပြေးကြတော့မှာလား၊ ဒီလိုဆိုရင် လာဘံမင်းသမီးလေးကို ငါတိုင်စားရလိမ့်မယ်” လို့ဟစ်ပြီး ပြောလိုက်သတဲ့။
အဲ့ဒီတော့ ကြက်တူရွေးတွေဟာ သူတို့ရာဇာဆီကို ပြန်လာကြပြန်ရောတဲ့။မင်းသားလေးလဲ ကြက်တူရွေး စကားတတ်တာကိုး။ကြားရတော့ အံ့ဩပြီး လှမ်းမေးလိုက်သတဲ့။ “အို ရွှေခဲတို့၊ မင်းငမီး လာဘံဆိုတာ ဘယ်သူလဲကွယ်၊ ဘယ်မှာနေသလဲကွယ်” လို့ လှမ်းမေးလိုက်သတဲ့။
ဒါပေမယ့် ကြက်တူရွေးတွေက ဘာမှပြန်မပြောပဲ ပျံသွားကြပါလေရောတဲ့။ဒီတော့ မင်းသားလေးဟာ ဝမ်းနည်းပက်လက်နဲ့ နန်းတော်ကို ပြန်လာပြီး အိပ်လို့လဲမပျော် စားလို့လဲမဝင်နဲ့ တမှိုင်မှိုင် တတွေတွေ ဖြစ်နေပါလေရောတဲ့။ နောက်တော့ မအောင့်နိုင်လို့ မယ်တော် ခမည်းတော်တို့ကိုဖွင့်ပြီးမေးရတာပေါ့။ သို့သော်လည်း မယ်တော် ခမည်းတော်တို့က မင်းသမီး လာဘံနေတဲ့အရပ်ကို မသိပါဘူး။မသွားချင်ပါနဲ့လို့ တားမြစ်ကြတယ်။တစ်ကြိမ်တားလဲမရ၊ နှစ်ကြိမ်တားလဲ တားမရဖြစ်နေတော့ နောက်ဆုံးမှာ ခွင့်ပြုလိုက်ရတာပေါ့။
 မင်းသားလေးဟာ မြောက်အရပ်ကို ထွက်ခွာသွားခါနီးတော့ ခမည်းတော် ဘုရင်ကြီးက ဝတ်လဲတော် အဖိုးထိုက် အဖိုးတန်တွေကို ပေးသတဲ့။မြင်းတစ်စီးလည်း ပေးသတဲ့။မယ်တော် မိဖုရားကတော့ လမ်းခရီးမှာ ဆာရင်စားဖို့ဆိုပြီး မုန့်ချိုကွင်း ရွှေချည်ပဝါနဲ့ ထုပ်ပြီး ပေးလိုက်သတဲ့။
မင်းသားလဲ လေးကိုထမ်း၊မုန့်ထုပ်ကိုလွယ်၊မြင်းကိုစီးပြီး တောလမ်းအတိုင်း ထွက်သွားလိုက်တာ တောနက်ရာကိုရောက်တော့ အရိပ်ကောင်းကောင်းနဲ့ ရေကန်တစ်ခုကို တွေ့ရသတဲ့။ အဲ့ဒီအခါမှာ နေကလဲမြင့်၊ခရီးကလဲ ပန်းလာတော့ မင်းသားဟာ မြင်းပေါ်ကနေဆင်းပြီး သစ်ပင်ရိပ်မှာ ခဏနားရင်း မုန့်စားမယ်လို့လုပ်တာပေါ့။မုန့်ထုပ်ထဲက မုန့်ချိုကွင်းတစ်ခုကိုယူပြီး ကြည့်လိုက်တော့ ပုရွက်ဆိတ်တစ်ကောင်ပါလာတာကို မြင်သတဲ့။နောက်တစ်ကွင်းကို ယူကြည့်ပြန်တော့လဲ ပုရွက်ဆိတ်တစ်ကောင်ပါလာတာကို မြင်ပြန်သတဲ့။အဲဒါကြောင့် မုန့်ချိုကွင်းနှစ်ကွင်းကို မြေကြီးပေါ်မှာ ချထားလိုက်သတဲ့။နောက်ကို ဆက်ပြီးယူပြန်တော့လဲ မုန့်ချိုကွင်း တွေသာကုန်ရော ပုရွက်ဆိတ် တစ်ကောင်စီနဲ့ချည်း တွေ့ရသတဲ့။ ဒီတော့ မင်းသားက “ပုရွက်ဆိတ်လေးတွေ သနားပါတယ်၊စားကြပါစေ”ဆိုပြီး မုန့်တွေ အကုန်လုံးကို မြေကြီးပေါ်မှာ ပုံထားလိုက်ပါရောတဲ့။အဲ့ဒီအခါ ပုရွက်ဆိတ်ဘုရင်ကြီးက  နှုတ်ခမ်းမွေးကိုထောင်ပြီး ပြောလိုက်သတဲ့။ “အသင် လူမင်းသား၊အသင်ဟာ ကျွန်ုပ်တို့အပေါ်မှာ အင်မတန်မှ သနားညှာတာပါပေတယ်၊နောင်အခါ ကျွန်ုပ်တို့ရဲ့ အကူအညီကိုလိုရင် ကျွန်ုပ်တို့ကို တမ်းတလိုက်ပါ၊ကျွန်ုပ်တို့ လာရောက်ကူညီပါ့မယ်” လို့ပြောသတဲ့။
မင်းသားလဲ ပုရွက်ဆိတ်တွေကို နှုတ်ဆက်ပြီး မြင်းပေါ်တက်လို့ ခရီးဆက်ပြန်ရောတဲ့။အတော်ကြာတော့ တောကြီးတစ်ခုထဲကို ရောက်ပြန်သတဲ့။တောထဲမှာ ကျားကြီးတစ်ကောင်ဟာ တဝုန်းဝုန်းနဲ့ ဟိန်းနေတာကို တွေ့တော့ “အသင်ကျားကြီး၊ဘာဖြစ်လို့ ဟိန်းနေသလဲ”လို့ မင်းသားကမေးသတဲ့။ ကျွန်ုပ်ခြေဖဝါးမှာ ဆူးစူးနေတာ ဆယ့်နှစ်နှစ်ရှိပါပြီ၊ဒါကြောင့် ဟိန်းနေပါတယ် လို့ကျားက ပြန်ဖြေသတဲ့၊ဒီတော့ မင်းသားကလေးဟာ မြင်းပေါ်က ဆင်းပြီး ကျားရဲ့ ခြေဖဝါးထဲက ဆူးကို ထွင်ပေးလိုက်သတဲ့။အဲဒီအခါ ကျားကြီးက ကျေးဇူးတင်လွန်းလို့ “အသင် လူမင်းသား၊ အရေးအကြောင်းရှိလို့ ကျွန်ုပ်ရဲ့ အကူအညီကိုလိုရင် တမ်းတလိုက်ပါ၊ ကျွန်ုပ်တို့ ကျားလင်မယား လာပြီး ကူညီပါ့မယ်လို့ မှာလိုက်သတဲ့။
မင်းသားလဲ ဆက်ပြီး မြင်းစိုင်းသွားလိုက်တာ အတန်ကြာ‌တော့ တောအုပ်ကြီးတစ်ခုကို ရောက်ပြန်သတဲ့။အဲဒီ တောထဲမှာ ပစ္စည်းအဝေမတည့်လို့ စကားများနေကြတဲ့ ဖကီး သူတော်လေးဦးကို ‌သွားတွေ့ရသတဲ့။ဖကီး သူတော်တွေဟာ သူတို့ဆရာကြီး အနိစ္စရောက်သွားလို့ ကျန်တဲ့ညောင်စောင်း စကြာရယ်၊ လွယ်အိတ် စကြာရယ်၊ ရေအိုး စကြာရယ်၊ ကြိမ်လုံးစကြာနဲ့ ကြိုးစကြာရယ်ကို သူက ဟိုဟာရသင့်တယ်၊ ငါက ဒီဟာရသင့်တယ်နဲ့ အငြင်းအခုန်ဖြစ်နေကြသတဲ့။အဲဒီ စကြာတွေရဲ့ အစွမ်းသတ္တိက ဒီလိုတဲ့။ညောင်စောင်းစကြာက ထိုင်တဲ့လူကို သွားလိုရာ ရောက်အောင် ပို့နိုင်သတဲ့။ လွယ်အိတ်စကြာက ပိုင်တဲ့လူကို လိုချင်ရာရအောင် ပေးနိုင်သတဲ့။ ရေအိုးစကြာက ရေရှာပေးနိုင်သတဲ့။ကြိမ်လုံးစကြာနဲ့ ကြိုးကြာစကြာကတော့ ရန်သူလာတဲ့အခါ အရိုက်ခိုင်းလို့ရတယ်။အတုပ်ခိုင်းလို့ရတယ်။
ဖကီး သူတော်လေးယောက် ငြင်းခုန်နေတာ တွေ့တော့ မင်းသားက ပြောသတဲ့။ ဦးသူတော်တို့၊ ငြင်းခုန်မနေကြပါနဲ့တော့၊ကျွန်တော်က မြှားလေးစင်းကို အရပ်လေးမျက်နှာရွယ်ပြီး ပစ်လွှတ်မယ်၊ပထမမြှားကို ရအောင် ရှာနိုင်တဲ့သူတော်က ညောင်စောင်းကိုယူပါ၊ ဒုတိယမြှားကို ရအောင်ရှာနိုင်တဲ့သူ‌တော်က လွယ်အိတ်ကိုယူပါ၊ တတိယမြှားကိုရ အောင်ရှာနိုင်တဲ့သူတော်က ရေအိုးက်ုယူပါ၊ စတုတ္ထမြှားကို ရအောင်ရှာနိုင်တဲ့သူတော်က ကြိမ်လုံးနဲ့ကြိုးကို ယူပါလို့ပြောသတဲ့။ ဖကီး သူတော်တွေကလဲ သဘောတူကြသတဲ့။အဲဒီတော့ မင်းသားက မြှားကျည်တောက်ထဲက မြှားလေးစင်းထုတ်ပြီး အရပ်လေးမျက်နှာကို  ပစ်လွှတ်လိုက်တယ်ဆိုရင်ပဲ သူတော်တွေလဲ သူ့ထက်ငါဦး မြှားသွားရာကို လိုက်ကြပါလေရောတဲ့။သူတော်တွေလဲ ခပ်ဝေးဝေးကို ရောက်ရော မင်းသားလဲ သူ့မြင်းကို တောထဲ မောင်းလွှတ်လိုက်ပြီး ညောင်စောင်းပေါ်ကို တက်ထိုင်လိုက်သတဲ့။လွယ်အိတ်တို့၊ရေအိုးတို့၊ကြိုးတို့၊ကြိမ်လုံးတို့ကိုလဲ ယူသတဲ့။ပြီးတော့မှ “အို ညောင်စောင်း၊ကျွန်ုပ်ကို လာဘံမင်းသမီးလေးရဲ့ တိုင်းပြည်ကို ယူဆောင်ပါလော့” လို့ဆိုလိုက်သတဲ့။ညောင်စောင်းလဲ မိုးပေါ်ကို ပျံတက်သွားပြီး လာဘံမင်းသမီးတိုင်းပြည်အရောက် ပျံသွားသတဲ့။ ရောက်တော့မှ မြေပေါ်ကို ဆင်းပြီး ရပ်နားသတဲ့။
အဲဒီအခါ မင်းသားက သူတွေ့ရတဲ့လူတွေကို “မိတ်ဆွေတို့၊ ဒီတိုင်းပြည် ဟာ ဘယ်သူ့ တိုင်းပြည်လဲ”လို့ မေးသတဲ့။ လူတွေက လာဘံမင်းသမီး တိုင်းပြည်ပါလို့ ဖြေကြားသတဲ့။ အဲဒီတော့ မင်းသားလဲ အမယ်အိုကြီးတစ်ဦး အိမ်ထဲကို ဝင်သွားသတဲ့။ အမူယ်အိုက မင်းသားကိူ မြင်တော့ “အမောင်၊ ဘယ်တိုင်းပြည်က ဘယ်သူပါလဲ”လို့ မေးသတဲ့။ကျွန်တော်က နိုင်ငံရပ်ခြား တိုင်းတစ်ပါးကပါ၊ ခေတ္တခဏ တည်းခိုချင်လို့ ဝင်လာပါတယ်လို့ ပြောသတဲ့။
ဒီတော့ အမယ်အိုက အားတော့နာပါရဲ့ အမောင်ရယ်၊ ဒီတိုင်းပြည်မှာ သူစိမ်းတစ်ရံတွေကို လက်မခံရဘူးလို့ ဘုရင်ကြီးက အမိန့်ထုတ်ထားပါတယ်လို့ ပြန်ပြောသတဲ့။
“အဘွားရယ်၊ ဒီတစ်ညတော့ တည်းပါရစေ၊ မိုးလဲချုပ်ခါနီးပြီမို့ ကျွန်တော် တောထဲကို ပြန်သွားရင် ကျားစားခံရပါလိမ့်မယ်” လို့သနားစရာ တောင်းပန်ရှာသတဲ့။
ဒီလိုဖြင့်လဲ တစ်ညတော့ လက်ခံမယ်၊ မိုးလင်းရင် သွားရမယ် အမောင်၊ မတော်လို့ ဘုရင်ကြီး ရွှေနားတော်ကြားသွားရင် အဘွားကိုဖမ်းပြီး ထောင်သွင်း အကျဉ်းထားပါလိမ့်မယ် လို့ အမယ်အိုက ပြောသတဲ့။
အမယ်အိုလဲ ဧည့်သည်ရောက်လာတယ်ဆိုတော့ ကျွေးဖို့ မွေးဖို့ ချက်ပြုတ်မယ်လုပ်တာပေါ့။ မင်းသားက “အဘွား၊ စားစရာ ကျွန်တော့်မှာ စားစရာပါပါတယ်၊ ဒုက္ခမရှာပါနဲ့” ဆိုပြီး လွယ်အိတ်ထဲက။ နှိုက်ထုတ်လိုက်တာ ရွှေလင်ပန်းနှစ်ချပ်နဲ့ စားကောင်းသောက်ဖွယ်တွေ အပြည့်ထွက်လာသတဲ့။အမယ်အိုနဲ့မင်းသားလဲ အားရပါးရ ပွဲတော်တည်ကြတာပေါ့။
စားသောက်ပြီးတော့ အမယ်အိုက သောက်ရေသွားခပ်မယ် လုပ်ပြန်တာပေါ့။ဒီတော့ မင်းသားက အဘွား၊ဒုက္ခမရှာပါနဲ့ လို့ ပြောပြောဆိုဆိုနဲ့ ရေးအိုးပို ရေရှာခိုင်းသတဲ့။ရေအိုးက ရေယူလာတော့ သူတို့နှစ်ယောက် သောက်ကြတာပေါ့လေ။
စားသောက်ပြီးတဲ့အချိန်မှာ နေမင်းလဲ စုပ်စုပ်ဝင်လို့ မှောင်စပြုလာပြီတဲ့။ဒါကြောင့် မင်းသားက အဘွား၊မီးမထွန်းဘူးလား လို့မေးတာပေါ့။
အမောင်၊ အဘွားတို့တိုင်းပြည်မှာ မီးထွန်းဖို့မလိုဘူး၊ဘာကြောင့်လဲဆိုတော့အဘွားတို့ရဲ့ မင်းသမီးလေး လာဘံဟာ မိုးချုပ်ရင် နန်းတော်လေ‌သာဆောင်မှာ ထွက်ထိုင်တာပဲ၊မင်းသမီးလေးဟာ အလွန်လှပပြီး သူရဲ့ကိုယ်ဟာ အင်မတန်တောက်ပထွန်းလင်းတဲ့အတွက် တစ်တိုင်းပြည်လုံးဟာ နေ့အချိန်လို လင်းနေတာပါပဲ လို့ အမယ်အိုက ပြောသတဲ့။
မိုးချုပ်လို့ မှောင်လာတော့ မင်းသမီးလေး လာဘံဟာ ကျောက်သံ ပတ္တမြားတွေ ဆင်ယင်ပြီး တကယ်ပဲ လေသာဆောင်မှာ ထွက်ထိုင်သတဲ့။ သူ့ကိုယ်ရောင်ဟာလဲ ဖိုးလမင်း ထွက်ပေါ်လာသလို ထိန်ထိန်လင်းနေတာ ပဲတဲ့။ မင်းသားလဲ မင်းသမီးပို အဝေးက လှမ်းကြည့်ပြီး ပီတိတွေဖြစ်နေတာပေါ့။
သန်းခေါင်ရောက်တဲ့အခါကျတော့ တိုက်းသူပြည်သားတွေဟာ အိပ်ရာဝင်ကြရော။အဲဒီအခါကျမှ မင်းသမီးလဲ လေသာဆောင်က ဆင်းပြီး စက်ရာခန်းထဲကိုဝင်သတဲ့။
မင်းသမီးလာဘံ စက်ရာတော်ထဲမှာ အိပ်ပျော်သွားတဲ့အခါကျတော့ မင်းသားဟာ သူ့ညောင်းစောင်းပေါ်ကို တက်ထိုင်ပြီး အို ညောင်စောင်း၊ကျွန်ုပ်အား မင်းသမီးလာဘံ၏ စက်ရာခန်းသို့ ပို့ဆောင်လောါ လို့အမိန့်ပေးလိုက်သတဲ့။ညောင်စောင်းကလဲ အမိန့်အတိုင်း ပို့ဆောင်တာပေါ့။
စက်ရာခန်းသို့ရောက်‌တဲ့အခါ မင်းသားက သူ့လွယ်အိတ်ကို ကိုင်ပြီး “ အို လွယ်အိတ်၊ကျွန်ုပ်အားများစွာသော ကွမ်းယာတို့ကို ပေးပါလော့” လို့ ပြောလိုက်တယ်ဆိုရင်ပဲ ကွမ်းယာတွေ ရောက်လာတာပဲတဲ့။အဲဒီအခါ မင်းသားဟာ ကွမ်းယာတွေကို အဆောင်တော်ထဲက နေရာတကာမှာ လျောက်ထားခဲ့ပြီး ညောင်စောင်းကို စီးပြီး အမယ်အိုအိမ်ကို ပြန်လာသတဲ့။
နောက်နေ့မိုးလင်းလို့ မင်းသမီးရဲ့ အိမ်တော်သူတွေဟာ ကွမ်းယာတွေကို တွေ့တော့ အားရပါးရ ကောက်ပြီး စားကြ ဝါးကြတာပေါ့။ ဟဲ့ပြည့်ဝတို့၊ဂုစ္ဆာတို့ ဒီကွမ်းယာတွေကို ဘယ်ကရကြသလဲ လို့ မင်းသမီးကမေးတော့ မှန်လှပါ၊သခင်မရဲ့ အဆောင်တော်ထဲက ရကြပါတယ် ဘုရား လို့ဖြေကြသတဲ့။ညတုန်းက မင်းသား ယူလာတာကို ဘယ်သူမှ မသိကြဘူးပေါ့။
နောက်တနေ့‌ကျတော့ အမယ်အိုက မင်းသားကို သွားပါတော့လို့ နှင်ပြန်တာပေါ့။ မင်းသားကလဲ ညဏ်ရှာပြီး မသွားပါရစေနဲ့ဦးလို့ တောင်းပန်သတဲ့။ အဲဒါနဲ့ နောက်တစ်ညအမယ်အိုအိမ်မှာ နေရပြန်ရော။
ညရောက်တဲ့အခါ မင်းသမီးလာဘံလဲ ခါတိုင်းလို လေသာဆောင်မှာ ထွက်ထိုင်။သန်းခေါင်းရောက်တော့ စက်ခန်းထဲကိုဝင်။သလွန်ပေါ်မှာ အိပ်လို့ပျော်သွားတာပေါ့။အဲဒီအခါ မင်းသားဟာ ညောင်စောင်းစီးပြီး မင်းသမီးဆီကို သွားပြန်တာပေါ့။ရောက်တဲ့အခါ သူ့လွယ်အိတ်ကို သူကပြောသတဲ့။ အို လွယ်အိတ်၊ အဖိုးတစ်သိန်းထိုက်တဲ့ မြတဘက်ကို ကျွန်ုပ်အားပေးပါလော့ လို့ပြောသတဲ့။မြတဘက်ကို ရတဲ့အခါကျတော့ မင်းသားက အိပ်ပျော်နေတဲ့ မင်းသမီးကို ခြုံပေးပြီး ညောင်စောင်းစီးလို့ အမယ်အိုအိမ်ကို ပြန်လာပြန်ရောတဲ့။
မိုးလင်းလို့ မြတဘက်ကို တွေ့တဲ့အခါ မင်းသမီးလာဘံဟာ အင်မတန် အားရဝမ်းသာဖြစ်ပြီး မယ်တော်ကို လျှောက်သတဲ့။ မယ်မယ်ဘုရား၊ ရှုတော်မှုစမ်းပါ၊ ခိုဒါ အရှင်ဘုရားက ကျွန်တော်မကို သနားလို့ ဒီမြတဘက်ကို ပေးတော်မှုတယ် ထင်ပါရဲ့ လို့လျှောက်သတဲ့။
မိုးလင်းတော့ အမယ်အိုက မင်းသားကို သွားပါတော့လို့ နှင်ပြန်တာပေါ့။ မင်းသားကလဲ မသွားပါရစေနဲ့ဦး လို့ တောင်းပန်ပြန်ရှာသတဲ့။အဲဒါနဲ့ နောက်တစ်ည အမယ်အိုအိမ်မှာ နေရပြန်ရော။
ညကျတော့ မင်းသမီးစက်တော်ခေါ်တဲ့အချိန်မှာ မင်းသားဟာ ညောင် စောင်းကိုစီးပြီး သွားပြန်ရော။အဆောင်တော်ထဲရောက်တဲ့အခါ အို လွယ်အိတ်၊ ကျွန်ုပ်အား ပြည်တန်လက်စွပ်တစ်ကွင်းပေးပါလော့ လို့ တောင်းသတဲ့။လက်စွပ်ကိုရတော့ မင်းသားက အိပ်ပျော်နေတဲ့ မင်းသမီးရဲ့ လက်ကိုစွပ်ဖို့ ကိုင်လိုက်တဲ့အခါ မင်းသမီးဟာ လန့်နိုးပြီး အလို၊အသင်ဘယ်သူပါလဲ၊ဘာအတွက် ကျွန်ုပ်ရဲ့အဆောင်တော်ထဲ လာရသလဲ လို့မေးတာပေါ့လေ။
အဲဒီအခါ မင်းသားက မကြောက်ပါနဲ့ အသင်မင်းသမီး၊ ကျွန်ုပ်ဟာ လူဆိုး သူခိုး မဟုတ်ပါဘူး၊မင်းသားပါ၊ ဟိုမဟာမြိုင်တောကြီးထဲမှာနေတဲ့ ဟိရာမန် ကြက်တူရွေးက လမ်းညွှန်လိုက်လို့ အမိအဖ ကိုစွန့်ပြီး အသင့်ဆီကို ရောက်လာရတာပါ လို့ပြန်ပြောသတဲ့။
“ဪ၊ ဘုရင်ကြီးရဲ့ သားတော်လို့ဆိုတော် အသင့်ကို အပြစ်ဒဏ်မခတ်ပါဘူး၊အင်နဲ့ လက်ထပ် ထိမ်းမြှားလိုပါတယ်လို့သာ ခမည်းတော်ထံမှာ တောင်းပန်လျှောက်ထားပါမယ် လို့မင်းသမီးက ပြန်ပြောသတဲ့။အဲဒါနဲ့ မင်းသားလည်း အမယ်အိုအိမ်ကို ပြန်လာခဲ့တာပေါ့။
မိုးလင်းတဲ့အခါ မင်းသမီးလေးဟာ မယ်တော့်ထံပါး ချဉ်းကပ်ပြီး မယ်တော်ဘုရား၊ဘုရင်ကြီးတစ်ပါးရဲ့ သားတော်တစ်ပါးဟာ ဒီတိုင်းပြည်ကို ရောက်နေပါတယ်၊သမီးတော်ကို သူနဲ့ လက်ထပ်ထိမ်းမြှားပေးတော်မှုပါလို့ ‌ပူဆာလျှောက်တင်သတဲ့။ မယ်တော်ကလဲ ခမည်းတော် ဘုရင်ကြီးကို လျှောက်ထားရပြန်တာပေါ့။
ဒီတော့ ဘုရင်ကြီးက မိန့်တော်မှုသတဲ့။ ကောင်းလှပြီ မိဖုရားကြီး၊မင်းသားက ကျွန်ုပ်သမီတော်ကို လက်ထပ်ထိမ်းမြားချင်တယ်ဆိုရင် ကျွန်ုပ်ခိုင်းတဲ့ အလုပ်များကို အောင်မြင်စွာ လုပ်ပေးနိုင်မှရမယ်၊မလုပ်ပေးနိုင်ရင် သမီးတော်ကို မရတဲ့အပြင် အသတ်ခံရလိမ့်မယ်လို့ မှတ်ထားပါ။ ပထမ ခိုင်းမယ့်အလုပ်ကတော့ ဒီမုန့်ညင်းစေ့ ၁၀တင်းကို တစ်ညအတွင်းမှာ ဆီဖြစ်အောင် ပွတ်ပေးရမယ်၊ မပွတ်ပေးနိုင်ရင် သေဖို့သာပြင်တော့ လို့ အမိန့်တော်ရှိလိုက်သတဲ့။
အချိန်ကျတော့ မင်းသားကိုခေါ်ပြီး ဘုရင်ကြီးရဲ့ အမိန့်တော်ကို ပြောပြကြတာပေါ့လေ။မင်းသားလည်း ပထမတော့ မကြံတတ်လို့ စိတ်ပျက်ပြီး လက်မှိုင်ချတာပေါ့။နောက်တော့မှ ပုရွက်ဆိတ် ဘုရင်ကို ပြေးပြီး သတိရတာနဲ့ မင်းသားဟာ မုန့်ညင်းစေ့ ၁၀တင်းကို ယူပြီး အမယ်အိုအိမ်ကို ပြန်လာသတဲ့။
ညရောက်တော့ မင်းသားဟာ ပုရွက်ဆိတ်ဘုရင်ကို တမ်းတလိုက်တဲ့အခါ ပုရွက်ဆိတ်တွေ သိန်း‌သန်း ကုဋေနဲ့ ရောက်လာပါလေရောတဲ့။အဲဒီတော့ မင်းသားက မုန့်ညင်းဆီကို ညတွင်းချင်းပြီးအောင် ပွတ်ပေးရလိမ့်မယ်လို့ခိုင်းတာပေါ့။ပုရွက်ဆိတ်တွေလည်း တစ်ယောက်တစ်လက်နဲ့ ပွတ်လိုက်တာ မိုးလည်းလင်းရော ပြီးလည်းပြီးတာပဲတဲ့။
အဲဒီတော့ မင်းသားဟာ ဆီအိုးကိုယူပြီး နန်း‌တော်ထဲ ကိုဝင်တာပေါ့။ဘုရင်ကြီးလည်း အံ့ဩပြီးနေသတဲ့။ဒါပေမယ့် မကျေနပ်သေးဘူး။ကောင်းလှပြီ မင်းသား၊ သို့သော် ဒီလောက်စွမ်းရုံလောက်နဲ့ ကျွန်ုပ်သမီးကို မပေးနိုင်သေးဘူး၊နောက်အလုပ်တစ်ခုကို လုပ်ရဦးမယ် လို့ မိန့်တော်မှုသတဲ့။
ဘုရင်ကြီးမှာ တောက ဖမ်းပြီး လှောင်ထားတဲ့ ဘီလူးကြီး နှစ်ကောင်ရှိသတဲ့။အဲဒီ ဘီလူကြီးနှစ်ကောင်ကို လွှတ်လည်း မပေးရဲဘူး။တိုင်းသူပြည်သားတွေကို စားပစ်မှာဆိုးလို့တဲ့။သတ်လည်း မသတ်တတ်ဘူး။ဟော၊အခုတော့ မင်းသားကို ခိုင်းသတဲ့။အမောင် မင်းသားငယ်၊ကျွန်ုပ်လှောင်ထားတဲ့ ဘီလူကြီးနှစ်ကောင်ကို နိုင်အောင် သတ်နိုင်ရင် ကျွန်ုပ်သမီးတော်ကို ပေးမယ့်အပြင် နိုင်ငံကို တစ်ဝက်ခွဲပြီး အိမ်ရှေ့မင်းအရာလဲ အပ်နှင်းမယ်လို့ဆိုသတဲ့။
မင်းသားလည်း အကြံရခက်ပြီး လက်မှိုင်ချလို့ အမယ်အိုရဲ့ အိမ်ကို ပြန်သွားတာပေါ့။အိမ်ရောက်တော့မှ ကျားကြီး လင်းမယားကို သတိရပြီး တမ်းတလိုက်သတဲ့။ကျားကြီးလင်းမယားရောက်တဲ့အခါကျတော့ ဘီလူးကြီးနှစ်ကောင်ကို နိုင်အောင်သတ်ပေးနိုင်ပါ့မလားလို့မေးသတဲ့။ ကျားတွေကလည်း သတ်ပေးနိုင်ပါတယ်လို့ပြောသတဲ့။မင်းသားလည်း လွယ်အိတ်ဆီမှာ ပတ္တမြားဝတ်ရုံနှစ်ထည် တောင်းပြီး ကျားနှစ်စီးကို ခြုံပေးသတဲ့။ ပြီးတော့မှ နန်းတော်ထဲဝင်လို့ ဘီလူးတွေနဲ့ သတ်တာပေါ့။ဘီလူးတစ်ပြန် ကျားတစ်ပြန် ကိုက်ကြ၊ကုတ်ကြ၊ရုန်းကြ၊ကန်ကြနဲ့ သတ်လိုက်ကြတာ နန်းရင်ပြင်တစ်ခုလုံးလည်း ဆူဆူညံညံဖြစ်ပြီး သွေး‌သံတွေက ရဲရဲနဲ့တဲ့။ နောက်ဆုံးကျမှ ကျားတွေကနိုင်လို့ ဘီလူးတွေမှာ ပါးစပ်အပြဲသားနဲ့ သေပွဲဝင်ကြပါလေရောတဲ့။
ဒါနဲ့လဲ ဘုရင်ကြီးက မကျေနပ်သေးဘူးတဲ့။ ကောင်းလှပြီ၊မင်းသား သို့သော်လည်း ကျွန်ုပ်ရဲ့ စည်တော်ဟာ ကောင်းကင်မှာရှိတယ်၊ကောင်းကင်ပေါ်တက်ပြီး စည်တော်ကို တီးပြရမယ်လို့ ‌ပြောပြန်သတဲ့။မင်းသားလဲ ညောင်စောင်းကိုစီးပြီး တက်တီးတာပေါ့။
ဒါနဲ့လဲ ဘုရင်ကြီးက ‌မကျေနပ်သေးဘူးတဲ့။ တကယ်အစွမ်းသတ္တိရှိတဲ့ယောက်ျားကောင်း အာဇာနည်နဲ့မှ သူ့သမီးတော်ကို လက်ထပ်ပေးချင်တာကိုး။အဲ့ဒါကြောင့် အမိန့်ရှိပြန်သတဲ့။ မင်းသား၊ ကျွန်ုပ်နန်းတော်နားမှာ လဲကျနေတဲ့ ပုဆိုးတစ်ပတ် သစ်လုံးကို ဟောဒီ ဖယောင်းပုဆိန်နဲ့ ခွဲပေးရမယ် လို့ အမိန့်ရှိပြန်သတဲ့။ဒီတစ်ခါတော့ မင်းသားလည်း အတော် အကြပ်တွေ့တာပေါ့။ပုဆိန်က ဖယောင်းဆိုတော့ အလိုလိုမှ ပျော့ခွေနေတဲ့ဟာ ပုဆိုးတစ်ပတ် သစ်လုံးကို ဘယ်လိုခွဲနိုင်ပါ့မလဲ။
ညကျတော့ ညောင်စောင်းစီးပြီး မင်းသမီးဆီကို သွားလို့ အကြောင်းကိုပြောပြသတဲ့။မင်းသမီးက မပူပါနဲ့ အသင်မင်းသား၊ ကျွန်ုပ်ရဲ့ဆံပင်တစ်ပင်ကို ယူသွားပါ၊သစ်တုံးဆီကိုရောက်တဲ့အခါ တိုးတိုးပြောပါ၊အို သစ်တုံး၊ ဟောဒီ ဆံပင်ချရာ အရပ်မှာ နှစ်ခြမ်းကွဲပေးဖို့ သမီးတော် လာဘံက မှာလိုက်တယ်လို့ပြောပြီး ဆံပင်ကိုသစ်တုံးပေါ်ချပါ၊ ဆံပင်ပေါ်မှာ ပုဆိန်အသွားကိုတင်ပါ သစ်တုံးကြီး ဖြန်းဖြန်းကွဲပါလိမ့်မယ်လို့ပြောသတဲ့။
နောက်တစ်နေ့ရောက်တော့ မင်းသားလည်း နန်းတော်ထဲဝင်ပြီး မင်းသမီးပြောတဲ့အတိုင်းလုပ်တာပေါ့။ဆံမျှင်လေးကို သစ်တုံးပေါ်တင်ပြီး ပုဆိန်အသွားနဲ့ ထိလိုက်တာနဲ့တစ်ပြိုင်နက် သစ်တုံးကြီးလဲ ထက်ခြမ်းကွဲသွားတာကို မြင်တော့ ဘုရင်ကြီးနဲ့ နန်းသူနန်းသားအားလုံး မျက်လုံးပြူးပြီး အံ့ဩသွားတာပေါ့။
ဘုရင်ကြီးလည်း သူ့သမီးတော်လေးနဲ့ ထိမ်းမြားလက်ထပ်ပေးပြီး နိုင်ငံတစ်ဝက်ခွဲပေးပြီး အိမ်ရှေ့စံရာထူးကိုအပ်နှင်းပေးလိုက်သတဲ့။



        </p>
    </section>


    <!-- /Start your project here-->
    <footer class="container-fluid background-primary mt-4">
        <div class="d-flex justify-content-between">
            <div class="py-3">
                <small>copyright&copy;@2020 by <a href="https://sandiwaiphoo.kaunghtut.com" class="text-white"
                        style="text-decoration: none;">Sandiwaiphoo</a></small>
            </div>

            <div>

            </div>
            <a href="#top">
                <div class="py-3 background-secondary text-center text-white" style="width: 70px; height: 100%;">
                    <i class="fas fa-arrow-up"></i>
                </div>
            </a>
        </div>
    </footer>


    <!-- SCRIPTS -->
    <!-- JQuery -->
    <script type="text/javascript" src="js/jquery.min.js"></script>
    <!-- Bootstrap tooltips -->
    <script type="text/javascript" src="js/popper.min.js"></script>
    <!-- Bootstrap core JavaScript -->
    <script type="text/javascript" src="js/bootstrap.min.js"></script>
    <!-- MDB core JavaScript -->
    <script type="text/javascript" src="js/mdb.min.js"></script>
</body>

</html>